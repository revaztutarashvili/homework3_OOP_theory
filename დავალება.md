# homework3_OOP_theory
აღნიშნულ ფაილში მოვიყვან 3-3 მაგალითს ობიექტზე ორიენტირებული პროგრამის 4 ძირითადი პრინციპის შესახებ.

**1. აბსტრაქცია:**
  მაგალითი 1) აბსტრაქციის მაგალითად შეიძლება მოვიყვანოთ ტელევიზორის პულტის ფუნქციონალი, რომელიც საშუალებას გვაძლევს მასზე განთავსებული ღილაკებით ვმართოთ მოწყობილობა და მაგალითად ავუწიოთ / დავუწიოთ ხმას, შევცვალოთ არხები და ასე შემდეგ. ჩვენთვის არ არის მნიშვნელოვანი რომ აღვიქვათ მთლიანი პროცესი თუ როგორ ხდება ტელევიზორის პულტის დაკავშირება ტელევიზორთან და რა ტექნიკური პროცესები მიმდინარეობს მიკროსქემების დონეზე ან მასში ჩაწერილ პროგრამაში რა ლოგიკები და ალგორითმებია.

მაგალითი 2) აბსტრაქციის შემდგომ მაგალითად შეგვიძლია გამოვიყენოთ ავტომობილში განთავსებული აქსელერაციისა და დამუხრუჭების პედლები. ჩვენ მის ფუნქციას ვიყენებთ საჭიროებისამებ რომ ვმართოთ ავტომობილი, თუმცა ამის უკან სისტემა როგორ მუშაობს ეს არ არის პირდაპირ ნათელი და ხილული, რაც არც არის მძღოლისათვის მნიშვნელოვანი, რადგან მის მიზანს წარმოადგენს იმის აღქმა რითაც კონტროლს მოახერხებს და არა ის თუ როგორი გადაბმულობით უკავშირდება პედლები ძრავის აგრეგატს ან საბურავებს როგორ ამუხრუჭებს ხუნდების კონტაქტი სამუხრუჭე დისკებზე, რომელიც თავის მხრივ გამოწვეულია სამუხრუჭე სითხით შექმნილი წნევის მეშვეობით, რომელიც წარმოიქმნება სამუხრუჭე სითხის მილში. 

მაგალითი 3) მესამე მაგალითად აბსტრაქციისა შეიძლება მოვიყვანოთ ვებ გვერდი, რომელზეც განთავსებულია გასაყიდი ტექნიკა. მომხმარებლისთვის მთავარია იყოს მოცემული გამართული ინტერფეისი, სადაც მარტივად შეძლებს ნავიგაციას და სასურველი ნივთის ყიდვას რომ დაკლიკავს ნივთი ჩავარდეს კალათში, შემდეგ კი სასურველი გადახდის მეთოდით ისარგებლებს და შეიძენს ნივთს. მომხმარებელს საერთოდ არ სჭირდება ამ მარტივ ოპერაციაზე ჰქონდეს ინსაიდური ხედვა, თუ როგორ არის დაწერილი ჯავასკრიპტის პროგრამა, რომელიც საიტს ხდის ინტერაქციულს და ფუნქციურს. მისთვის კოდის ხაზები არაფერს ნიშნავს, მთავარია შედეგის მიღწევა.

**2. მემკვიდრეობითობა:**
   მაგალითი 1) მემკვიდრეობის პრინციპის ცხოვრებისეულ მაგალითებში პირველი ალბათ ყველას გაახსენდება ადამიანური ფაქტორი და ადამიანის მაგალითი, რაც გულისხმობს მშობლებისგან მემკვიდრეობით რომ იღებს შვილი მამისა და დედის გარკვეულ ვიზუალურ მსგავსებას და ქცევით თვისებებს. აღარაფერს ვამბობ ბიოლოგიურ გენებზე და გენეტიკურ დაავადებებზე. მემკვიდრეობის ქვეკლასებად შეიძლება განვიხილოთ მერე შვილიშვილები რომ იღებენ იმავეს თავიანთი მშობლებისა და ბებია ბაბუებისაგან.

   მაგალითი 2) მემკვიდრეობის მაგალითად შეიძლება განვიხილოთ მაგალითად მობილური ტელეფონი, რომელიც არ აქვს მნიშვნელობა როდის არის გამოცემული, რადგან პირველი თუ ბოლო თაობის მობილური მოწყობილობა უნდა გვაძლევდეს საშუალებას რომ დავამყაროთ კომუნიკაცია სხვა ადამიანთან სატელეფონო ზარით ან სმს შეტყობინებით. ყველა მობილური ტელეფონი უნდა გვაძლევდეს საშუალებას რომ ავკრიფოთ ტელეფონის ნომერი და ეს თაჩ სქრინზე იქნება განთავსებული ვირტუალური ღილაკები თუ ფიზიკურად, არ აქვს მნიშვნელობა. თუ ნივთი გაგვყავს მობილური ტელეფონის კატეგორიაში ყველა ვთანხმდებით რომ მისი საშუალებით შესაძლებელია ძირითადი მანიპულაციების შესრულება, დარეკვა/ზარის მიღება; სმს გაგზავნა/სმს მიღება. შეიძლება იგივე ფუნქცია ჰქონდეს მაგალითად ტაბლეტსაც, თუმცა მას ცალსახად ვერ ვუწოდებთ მობილურ ტელეფონს რადგან ყველა მობილურ ტელეფონს აუცილებლად გააჩნია დარეკვის და სმს-ის მხარდაჭერა თუმცა ყველა ნივთი რომელსაც ეს ფუნქცია გააჩნია ტელეფონი არ არის!

   მაგალითი 3) მემკვიდრეობის მაგალითად შეგვიძლია მოვიყვანოთ ფრინველი. თუ პროგრამულ ენაზე გვექნება "კლასი" ფრინველის, მასში შემავალ ობიექტებს აუცილებლად ექნებათ ფრთები. შეიძლება ითქვას რომ ამ კლასში გაერთიანებული ობიექტები მემკვიდრეობით იღებენ ფრთებს, აქვთ ბუმბული, დებენ კვერცხებს, აქვთ ნისკარტი. გადასაადგილებლად იყენებნ ფრენის ფუნქციას ან სიარულს. ამ ტიპის მემკვიდრეებს აქვთ განსხვავებული ატრიბუტები თუმცა აუცილებლად აქვთ ზემოთ ჩამოთვლილი მემკვიდრეობის გამომხატველი ფიზიკური ნიშნები.

**3. პოლიმორფიზმი**
   მაგალითი 1) პირველ მაგალითად შეიძლება მოვიყვანოთ მულტიფლეიერი. მაგალითად ვმუშაობთ დესკტოპ აპლიკაციის შექმნაზე, რომელმაც უნდა გაუშვას ფაილები. პოლიმორფიზმის ნათელი მაგალითი იქნება ფუნქცია "დაკვრა" რომელმაც უნდა გაუშვას სხვადასხვა მედია ფაილები, როგორებიცაა ფოტო, ვიდეო თუ აუდიო. ამ შემთხვევაში "დაკვრა" ერთსა და იმავე ფუნქციას ასრულებს თუმცა არსობრივად განსხვავებულია რადგან სხვადასხვა ფაილს სხვადასხვა სახის დეკოდერი სჭირდება და განსხვავებულ მეთოდებს მოისაზრებს საერთო კლასის "დაკვრის" ნიშნის ქვეშ.

   მაგალითი 2. მეორე მეგალითად შეიძლება მოვიხმოთ "გადაადგილება" რომელიც მართალია არსობრივად ერთი და იგივე შედეგს დებს რომ ობიექტი ა წერტილიდან ბ წერტილამდე მიდის მაგრამ ეს შეიძლება მოისაზრებდეს განსხვავებულ მეთოდებს კონკრეტული ობიექტის შემთხვევაში. მაგალითად,ადამიანი დადის, ფრინველი დაფრინავს, ქვეწარმავალი დახოხავს, თევზი ცურავს და ა.შ.

   მაგალითი 3) შეგვიძლია მოვიყვანოთ ასეთი მაგალითი კულინარიიდან, რომ შემოვიტანოთ კლასი "კარტოფილის მომზადება" , რომელიც შეიძლება გულისხმობდეს კარტოფილის შეწვას ან კატოფილის პიურეს სახით მომზადებას, ან კარტოფილის სალათის მომზადებას ან კარტოფილის წვნიანის სახით მომზადებას.

**4. ინკაფსულაცია**
   მაგალითი 1) ინკაფსულაციის რეალური ცხოვრების ნათელი მაგალითია facebook პლატფორმა, რომელიც მკაცრად იცავს გასაჯაროებისგან მომხმარებელს, რადგან პირადი მიმოწერები ძალიან სენსიტიური და მრავლისმეტყველია ადამიანზე. ეს სოციალური ქსელი უზრუნველყოფს რომ მომხმარებლის ინფორმაციაზე წვდომა დასაშვები იყოს შესაბამისი ავტორიზაციის შემთხვევაში, რომელიც ხშირად ორ ან სამ დონიანიც კი შეიძლება იყოს. ანუ ინკაფსულაციის კუთხით რომ შევაჯამოთ ეს პლატფორმა უზრუნველყოფს რომ მომხმარებელმა თავად აირჩიოს რა იყოს ფაბლიქი და რა ფრაივითი, ხოლო მის სენსიტიურ ინფორმაციაზე წვდომა სხვას ვერ ექნება.

   მაგალითი 2) შემდეგ მაგალითად შეიძლება მოვიყვანოთ სამედიცინო კლინიკები, რომლებიც სენსიტიურ ინფორმაციას (ანალიზის პასუხები, დიაგნოზი, ვიზიტები, ვიზიტის მიზეზები, ვიზიტის დროები და ასე შემდეგ) ინახავენ შესაბამისად დაცულ ელექტრონული ფორმით ან ფიზიკურად, რომელზე წვდომაც შეიძლება პაციენტს და ექიმს ჰქონდეს. შესაძლებელია დაშვება ჰქონდეს კლინიკის თანამშრომელსაც მაგრამ საგულისხმოა რომ ეს მხოლოდ დაშვების შესაბამისი დონის არსებობის შემთხვევაში იქნება მისთვის ხელმისაწვდომი. ინკაფსულაციის პრინციპითაა ეს ყველაფერი სწორედ თავმოყრილი ერთად და დასეიფებული, რომელზე წვდომაც მესამე პირს ვერ ექნება.

  მაგალითი 3) მომდევნო მაგალითად ავიღოთ ნებისმიერი შოფინგ საიტი, სადაც თავმოყრილია ჩვენი პერსონალური ინფორმაციები, როგორებიცაა ტელეფონის ნომერი, სახელი და გვარი, პირადი ნომერი, მისამართი, შეკვეთების ისტორია, შეკვეთების დრო, საბანკო ბარათის რეკვიზიტები და ასე შემდეგ. ახლა წარმოვიდგინოთ ინკაფსულაციის მაგალითზე რომ მათი დაცვა არ იყოს შესაძლებელი და საჯარო გახდეს ნებისმიერი მათგანი. ძალიან მნიშვნელოვანია ნებისმიერ სფეროში სენსიტიური ინფორმაციის დაცვა და მასზე წვდომის კონტროლი, რის საშუალებასაც ინკაფსულაცია იძლევა.
